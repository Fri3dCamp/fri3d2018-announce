---
layout: default
title: Be Excellent to eachother!
navitem: deelnemen
navlevel: 1
---
<div class="maincontent">
    <p>‘Be excellent to eachother’ is het Fri3d Camp motto. Maar wat houdt dat precies in? Wat zijn de do’s en don’ts van Fri3d Camp?
            Deze gedragscode geldt voor orga-team, organisatoren van workshops, sprekers en alle andere deelnemers aan Fri3d Camp (iedereen dus). Ze dient niet om mensen op de vingers te kunnen tikken, maar om ervoor te zorgen dat Fri3d Camp voor alle deelnemers een aangename ervaring is.
            </p>
            
<h2>Be low-impact</h2> 
<ul>
<li>Laat het kampterrein netter achter dan hoe je het aantrof.  </li>
<li>Breng je eigen (kampeer)servies mee. <a href="{{ site.baseurl }}/about/eco.html">We willen afval vermijden</a>. </li>
<li>Sorteer je afval in het containerpark van De Kluis of neem het mee terug naar huis, maar laat het in elk geval niet op het terrein rondslingeren. </li>
<li>Probeer te carpoolen en samen met anderen naar Fri3d Camp te komen. </li>
</ul>
<h2>Be responsible</h2> 
<ul>
<li>Fri3d Camp is gezinsvriendelijk, maar het orga-team en de organisatoren van activiteiten zijn geen kinderoppas. Workshops die geschikt zijn voor kinderen alleen zijn duidelijk aangegeven, het is de norm dat jonge kinderen vergezeld worden van een volwassene. </li>
<li>Elke ouder kan zelf het beste inschatten hoe zelfstandig haar/zijn kind is. Kinderen die op eigen houtje op het terrein spelen en ronddolen zijn prima, maar blijven altijd de verantwoordelijkheid van de ouders. </li>
<li>Gedraagt een kind zich vreemd, huilt het, is er duidelijk iets mis, en zie je geen ouder in de buurt? Steek je kop niet in het zand. Probeer te achterhalen waar de ouders zijn, en vergezel het kind eventueel naar de info-desk. </li>
<li>Neem de nodige veiligheidsvoorschriften in acht. Laat kleine kinderen niet alleen met gloeiend hete soldeerbouten, gebruik gezichts- en gehoorbescherming wanneer nodig.  </li>
<li>Merk je iemand op zonder Fri3d-armband? Verwijs of begeleid haar/hem dan door naar de infodesk en meld aan een orga-lid dat je iemand zonder bandje bent tegengekomen. </li>
</ul>
<h2>Be respectful</h2> 
<ul>
<li>Respecteer op de camping de nachtrust van je buren.  </li>
<li>Hou toiletten en douches netjes, zodat het voor iedereen fijn blijft om er gebruik van te maken.  </li>
<li>Respecteer de mensen die workshops, talks, etc. geven: wees op tijd, toon interesse en volg hun instructies. </li>
<li>In principe is iedereen op Fri3d Camp een vrijwilliger. De mensen van het orga-team die het hele weekend paraat staan, maar ook de deelnemers die vrijwilligerstaken opnemen. Behandel hen zoals jij ook zou willen behandeld worden. </li>
<li>Respecteer de privacy van andere deelnemers, dat geldt in het bijzonder voor kinderen. Neem enkel foto&rsquo;s van mensen die dat OK vinden, en respecteer de wens van mensen die niet op de foto willen. Als mensen aangeven dat ze met rust gelaten willen worden, doe dat dan ook. </li>
<li>Fri3d Camp tolereert op geen enkele manier racisme, homofobie, (seksuele) intimidatie, of ander gedrag waardoor deelnemers zich bedreigd voelen. </li>
<li>Orga-leden zijn duidelijk herkenbaar tijdens het kamp. Ben je onzeker over iets of heb je een vraag, dan helpen ze je graag verder. </li>
<li>Roken kan enkel bij de specifiek daarvoor bedoelde plaatsen, die zijn duidelijk aangegeven. We willen nergens peuken vinden. </li>
</ul>
<h2>Be helpful</h2> 
<ul>
<li>Vind je een waardevol verloren voorwerp? Ga dan langs de infodesk, en beschouw het niet als je eigendom. </li>
<li>Fri3d Camp verwelkomt hackers, makers en diy&rsquo;ers van verschillende niveaus en achtergronden. Wees behulpzaam en ondersteunend, en stimuleer de wil om te leren. </li>
<li>Laat discussies, conflicten, meningsverschillen&hellip; niet escaleren en zorg ervoor dat je samen van Fri3d Camp kan blijven genieten. Zoek, als je er echt niet uit geraakt, de hulp van de Fri3d Camp bemiddelaar. </li>
<li>Gebruikt iemand op een onveilige manier de WiFi of andere digitale tools? Help hen dan om het veiliger te doen, en zie dit niet als uitnodiging om hun toestel te hacken. </li>
<li>Loopt iets niet zoals je verwacht of heb je een opmerking, vraag of probleem? Blijf er niet mee zitten en spreek een orga-lid aan of ga naar de infodesk. Zij kunnen niet overal tegelijk zijn of alles gezien hebben, ga daar dus niet vanuit. </li>
<li>&ldquo;Don&rsquo;t complain, suggest what&rsquo;s better&rdquo; luidt de slogan die je op veel laptops zal zien staan, breng die mee in de praktijk. </li>
<li>Iedereen is vrijwilliger. Laat dus geen kans onbenut om even ergens in de bres te springen als je tijd hebt. </li>
</ul>  
</div>
<div class="notice">
        <h2>Wat gebeurt er als je deze gedragsregels niet volgt?</h2><p>Het orga-team is streng voor gedrag en mild voor mensen. Iemand uitsluiten van het kamp is enkel een allerlaatste redmiddel. In eerste instantie zal het orga-team altijd proberen sensibiliseren, situaties te ontmijnen, mensen herinneren aan de gedragsregels, etc. om zo het gedrag te veranderen. Er is een neutrale Fri3d Camp bemiddelaar aangesteld, specifiek om conflicten en wrijvingen op te lossen en de cohesie op kamp te bevorderen.</p><p>Maar bij herhaalde of bijzonder ernstige inbreuken die overdreven hinderlijk zijn voor andere deelnemers, kan het gebeuren dat iemand verwijderd wordt van het terrein en de toegang ontzegd wordt, zonder vergoeding voor tickets of andere gemaakte kosten. Bij zeer ernstige of gevaarlijke situaties, zal de politie ingeschakeld worden.</p>
</div>